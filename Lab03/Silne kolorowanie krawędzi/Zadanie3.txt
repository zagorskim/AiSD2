
Kilka prostych zadań dotyczących grafów

Części 1-3 są niezależne od siebie.
Część 4 korzysta ze wszystkich poprzednich.

Uwagi do wszystkich metod
1) Grafy wynikowe muszą być reprezentowane w taki sam sposób jak grafy będące parametrami
2) Grafów będących parametrami nie wolno zmieniać


Część I
Funkcja zwracajaca kwadrat danego grafu.
Kwadratem grafu nazywamy graf o takim samym zbiorze wierzchołków jak graf pierwotny, w którym wierzchołki
połączone sa krawędzią jeśli w grafie pierwotnym były polączone krawędzia bądź ścieżką złożoną z 2 krawędzi
(ale pętli, czyli krawędzi o początku i końcu w tym samym wierzchołku, nie dodajemy!).


Część II
Funkcja zwracająca Graf krawędziowy danego grafu.
Wierzchołki grafu krawędziwego odpowiadają krawędziom grafu pierwotnego, wierzcholki grafu krawędziwego
połączone sa krawędzią jeśli w grafie pierwotnym z krawędzi odpowiadającej pierwszemu z nich można przejść 
na krawędź odpowiadającą drugiemu z nich przez wspólny wierzchołek.

Tablicę names tworzymy i wypełniamy według następującej zasady.
Każdemu wierzchołkowi grafu krawędziowego odpowiada element tablicy names (o indeksie równym numerowi wierzchołka)
zawierający informację z jakiej krawędzi grafu pierwotnego wierzchołek ten powstał.
Np. dla wierzchołka powstałego z krawedzi <0,1> do tablicy zapisujemy krotke (0, 1) - przyda się w dalszych etapach


Część III
Funkcja znajdujaca poprawne kolorowanie wierzchołków danego grafu nieskierowanego.
Kolorowanie wierzchołków jest poprawne, gdy każde dwa sąsiadujące wierzchołki mają różne kolory
Funkcja ma szukać kolorowania według następujacego algorytmu zachłannego:

Dla wszystkich wierzchołków v (od 0 do n-1) 
    pokoloruj wierzcholek v kolorem o najmniejszym możliwym numerze (czyli takim, na który nie są pomalowani jego sąsiedzi)

Kolory numerujemy począwszy od 0.

UWAGA: Podany opis wyznacza kolorowanie jednoznacznie, jakiekolwiek inne kolorowanie, nawet jeśli spełnia formalnie
definicję kolorowania poprawnego, na potrzeby tego zadania będzie uznane za błędne.

Funkcja zwraca liczbę użytych kolorów (czyli najwyższy numer użytego koloru + 1),
a w tablicy colors zapamiętuje kolory poszczególnych wierzchołkow.

Część IV
Funkcja znajduje silne kolorowanie krawędzi danego grafu.
Silne kolorowanie krawędzi grafu jest poprawne gdy każde dwie krawędzie, które są ze sobą sęsiednie
(czyli można przejść z jednej na drugą przez wspólny wierzchołek)
albo są połączone inną krawędzią (czyli można przejść z jednej na drugą przez ową inną krawędźi), mają różne kolory.

Należy zwrocić nowy graf, który będzie miał strukturę identyczną jak zadany graf,
ale w wagach krawędzi zostaną zapisane przydzielone kolory.

Wskazówka - to bardzo proste. Należy wykorzystać wszystkie poprzednie funkcje. 
Zastanowić się co możemy powiedzieć o kolorowaniu wierzchołków kwadratu grafu krawędziowego?
Jak się to ma do silnego kolorowania krawędzi grafu pierwotnego?

